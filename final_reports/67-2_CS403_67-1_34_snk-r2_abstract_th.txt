ชื่อโครงงานภาษาไทย                       	เว็บแอปพลิเคชันสำหรับการจัดการคำสั่งซื้อเค้กออนไลน์
ชื่อโครงงานภาษาอังกฤษ			WEB-APPLICATION FOR MANAGING ONLINE CAKE ORDERS

บทคัดย่อ

      โครงการนี้มีวัตถุประสงค์เพื่อพัฒนาเว็บแอปพลิเคชันสั่งเค้กออนไลน์ สำหรับร้านเค้กหอมปาก หอมคอ ซึ่งปัจจุบันใช้วิธีจดออเดอร์ลงกระดาษ และส่งข้อมูลผ่านแอปพลิเคชันไลน์ที่มีข้อจำกัดในด้านความสะดวก และความแม่นยำ เว็บแอปพลิเคชันนี้ถูกออกแบบมาเพื่อช่วยเพิ่มประสิทธิภาพในการจัดการออเดอร์ ลดความผิดพลาด และเพิ่มความสะดวกสบายให้กับลูกค้าในการเข้าถึงข้อมูลและสั่งซื้อสินค้า 
      ระบบดังกล่าวมีฟังก์ชันการแสดงรายละเอียดเค้ก เช่น ลักษณะ ส่วนผสมที่อาจก่อให้เกิดการแพ้ และราคา ช่วยให้ลูกค้าสามารถตัดสินใจซื้อได้อย่างมั่นใจ นอกจากนี้ยังมีฟังก์ชันสรุปยอดขายรายวัน และรายเดือน ช่วยให้เจ้าของร้านติดตามผลการดำเนินงาน อีกทั้งยังช่วยขยายฐานลูกค้าใหม่ผ่านช่องทางออนไลน์ 
      ผลลัพธ์จากการพัฒนาเว็บแอปพลิเคชันนี้จะช่วยเพิ่มความสะดวกสบาย ความแม่นยำ และศักยภาพในการแข่งขันของธุรกิจในตลาดยุคปัจจุบัน โดยเน้นการตอบสนองความต้องการของลูกค้าและการบริหารจัดการร้านค้าให้มีประสิทธิภาพสูงสุด
     
      คำสำคัญ: เว็บแอปพลิเคชัน , สั่งเค้กออนไลน์ , การจัดการออเดอร์










